Privacy verklaring en Gebruiksvoorwaarden
        Kort samengevat, bij de ontwikkeling van deze app is geprobeerd aan alle privacy eisen te voldoen en een goed werkende app ter beschikking te stellen,
        er kan echter geen garantie gegeven worden dat dit 100% geslaagd is. Vraag toestemming aan je cursisten voor je hun gegevens invoert.

        Het CWO is NIET betrokken bij deze app.

        Persoonsgegevens:
        In deze app kun je gegevens van cursisten opslaan waarmee zij te herkennen zijn, dit omvat voornaam, tussenvoegsel, achternaam en een foto.
        Ook is het mogelijk om een opmerking toe te voegen waarin persoonlijke informatie staat. Daarnaast wordt in deze app ook bijgehouden hoe ver cursisten zijn in hun opleiding, wat zij al
        wel of nog niet geleerd hebben. Deze informatie kan in de toekomst samengevoegd worden om per trainingsgroep te bepalen welke elementen nog extra training nodig hebben.
        Door een trainer verwijderde data is door de ontwikkelaar niet terug te halen. Er wordt gebruik gemaakt van een cloud oplossing voor data,
        gevestigd binnen de EU die zelf back up functionaliteiten heeft in geval van grootschalige problemen, maar hier worden gebackupte gegevens slecths korte tijd bewaard.

        Gebruik persoonsgegevens door gebruiker:
        De gebruiker van de app is verantwoordlijk om toestemming te hebben voor alle persoonsgegevens die hij/zij in deze app invoert.
        De gebruiker is ook verantwoordlijk om indien gewenst gegevens van een cursist weer te verwijderen, of veranderen of aanvraag van de betreffende persoon.

        Gebruik persoonsgegevens door app en ontwikkelaar:
        De ontwikkelaar zal enkel gebruik maken van live data wanneer dit voor de oplossing van een bug noodzakelijk is. De ontwikkelaar bekijkt geen persoonsgegevens tenzij hier toe
        een technische, wettelijke of morele verplichting bestaat. Er wordt geen data doorverkocht of getoond aan derden.
        De app bewaart, leest en toont gegevens van cursisten aan de specifieke trainers, daarnaast kunnen in de toekomst de gegevens gebruikt worden voor informatie over groepen ten behoeve van trainingen.
        Geanonimiseerde gegevens kunnen ook buiten de app gebruikt worden, bv om inzicht te krijgen dat bepaalde eisen altijd als laatste aan bod komen voor een diploma.

        De CWO Training app wordt geleverd as-is, waarbij geen enkele aansprakelijkheid voor het functioneren van de app zoals verwacht, of omschreven aanvaard wordt.
        Het is mogelijk dat in de toekomst de app zonder waarschuwing niet meer beschikbaar is, of niet meer functioneert zoals voorheen.
